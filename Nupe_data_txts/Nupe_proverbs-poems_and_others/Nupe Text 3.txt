Egbazun Ya We
Bolo-bolo jin nyá we
wun à mi kugba dankin
Boye ci à nyagban mi gbadza

Jin karanyi
boye è gan
Esungan boyeci
wunjin bayiba re
wun ma jin boyibali à
Cincin gá wun è yi wun ò

Mi à fa wuru na
cincin kan na
Mi à le gun kata na
Cincin tú na

Yizhe eza gubà nana
Zhiko gá yi enábán a ò
Na è ye dzodzo daga sìsábó lo dzakanbó na
Na la kagbo be bola è won dozhigun
Bambe kakpe nyi
Oh! Cincin kpe ayibu à
Ezananvo ma go éyéshi à
Ama mi à zungba zun?
